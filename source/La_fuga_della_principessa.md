# La fuga della principessa

Tag: One-Shot
Data Sessione: December 30, 2023
Giocatori Coinvolti: Disis Iulukinfor, Don Tammeo
Luoghi: Eldird, Goldendoor, Vallontano
Master: Lorenzo 
NPC coinvolti: Amarinda Damar, Duca Simon Ricchiardo di Fagot, Fran, Hakram, Leona Narendra Pahaton, Lucius III di Disharta, Victor Hamburger

Valtara è in tumulto a seguito della notizia della fuga della principessa Leona di Disharta, diffusasi ampiamente insieme all'annuncio dell'imperatore riguardo all'impiego dell'intera gilda dei Protettori per rintracciarla.

Fran, il quartiermastro della gilda di Eldrid, incarica i Protettori Salva, Don e Disis (quest'ultimo proveniente da Kos) di recarsi al Palazzo Reale di Goldendoor, la maestosa capitale dishartiana. L'obiettivo è condurre un'indagine sotto l'ordine dell'imperatore Lucius Terzo, che ha richiesto l'esperienza investigativa della gilda.

Partendo a cavallo (con l'eccezione di Don, che opta per la sua fedele bicicletta), i Protettori raggiungono la capitale in pochi giorni. Accolti da sontuosi palazzi e strade lastricate d'oro, vengono scortati al Palazzo Reale e, dopo essere stati annunciati, accedono alla sala del trono.

L'imperatore Lucius Terzo esorta rapidamente i Protettori a indagare nelle stanze della figlia, offrendo il supporto della balia Amarinda, la quale conosce la principessa più di chiunque altro. Mentre i Protettori lasciano la sala, fa irruzione il duca di Fagot, promesso sposo di Leona, lamentandosi della situazione e minacciando di far ritorno nei suoi possedimenti se la principessa non verrà trovata entro la settimana. Il duca, con la “r” moscia e il suo fare effemminato, si lamenta con l’imperatore per la situazione: si dice offeso e adirato, ma appare sollevato. Infine il duca si congeda chiedendo a Esteban, un uomo prestante e muscoloso a suo seguito, di raggiugerlo nelle sue stanze.

Amarinda guida i Protettori nelle stanze di Leona per l'inizio dell'investigazione. . L’ambiente è ampio, e si divide in 2 stanze, la camera da letto e il salotto, divise da un ampio bagno.

Mentre Disis esamina le piante senza successo, Don e Salva iniziano a scrutare attentamente la camera da letto. Salva fa una scoperta significativa su una scrivania, dove trova delle carte geografiche che Amarinda riferisce essere il riflesso della passione di Leona per la geografia, dato che la principessa è confinata nelle mura del palazzo e non può viaggiare, viaggia con la fantasia. Nel frattempo, Don ispeziona il comodino accanto al letto, ma non trova molto. Grazie ad un colpo della balestra di Salva contro il cassetto del comodino (ha il grilletto facile), questo rivela un doppio fondo. Al suo interno, una sorpresa: monete d'oro che la principessa Leona sembrava nascondere.

Amarinda, sconcertata dall'apparente necessità di Leona di nascondere denaro, esprime la sua preoccupazione: “Leona non dovrebbe neanche maneggiare il denaro, e poi è tutto a sua disposizione qui a palazza” spiega la balia.

 Nel frattempo, Disis individua una trave del pavimento che sembra muoversi. Dopo alcuni tentativi infruttuosi, l'intervento muscolare di Don riesce a sollevare la trave, rivelando un cofanetto segreto. Il contenuto, una serie di ritratti della principessa, suscita l'interesse dei Protettori. Amarinda sottolinea che Leona non sa disegnare, sollevando ulteriori interrogativi sull'origine di quei ritratti.

Salva, indagando tra le coperte del letto, trova delle ciocche di capelli appartenenti alla principessa. Nel frattempo, Don si dirige verso una seconda scrivania nella stanza, dove, tra gli altri oggetti, individua delle poesie dedicate a Leona e firmate con "H.". Questa scoperta porta ad una svolta nell'indagine, alimentando il mistero intorno alla principessa.

L'attenzione si sposta poi su Disis, il quale ha l'idea geniale di usare la sua magia per comunicare con le piante della stanza. Dopo l’incantesimo, le piante rivelano informazioni sorprendenti: la principessa intratteneva una relazione amoros con un individuo definito dai fiori come un "negro". Le loro frequenti visite alla locanda dell'orco ubriaco emergono come un altro tassello del puzzle.

Con le rivelazioni che emergono, la realtà della situazione inizia a delinearsi per i Protettori e per Amarinda, che non trattiene le lacrime. Determinati a proseguire nell'indagine, i Protettori continuano la loro ricerca. Trovano ulteriori poesie, un sottobicchiere proveniente dalla locanda menzionata e un pezzo di stoffa legato alle grate della finestra, segno inequivocabile di una possibile fuga.

Decisi a scoprire ulteriori dettagli, i Protettori si preparano a dirigere le loro attenzioni verso la locanda in questione. Prima di partire, Don decide di esibirsi al pianoforte nella stanza, suonando una canzone cara a lui e conosciuta come l'inno nazionale dishartiano "Visetto Scuro".

Scortati da guardie, i Protettori raggiungono la locanda, ancora chiusa. Bussano alla porta e vengono accolti da Victor, l'imponente orco proprietario. Victor, riconoscendo i Protettori, si mostra inizialmente restio a cooperare.

 Infine Victor, intimidito dai protettori, sicuri della connessione tra la locanda e lafuga della principessa, confessa il suo coinvolgimento attaccandoli.

Segue uno scontro con i cuochi armati di Victor, durante il quale i Protettori dimostrano la loro maestria nel combattimento. La situazione si risolve con la resa di Victor, disperato per aver messo a rischio la vita dei suoi dipendenti. Victor chiede ai Protettori di arrestarlo, ma tace riguardo ai dettagli del suo coinvolgimento con la fuga della principessa.

Don, mostrando la sua compassione, decide di curare uno dei cuochi feriti. Questo atto tocca profondamente Victor, che ringrazia e, a malincuore, rivela che Leona è ormai lontana, fuggita in un luogo sicuro. Le informazioni aggiuntive ottenute da Disis, grazie alla sua magia, non contribuiscono a risolvere completamente il mistero.

I Protettori decidono di non arrestare Victor, lasciandolo in pace, ma intraprendono ulteriori indagini all'interno della locanda. Attraverso l'aiuto di un’altra pianta chiacchierona (che incantesimo utile!), trovano un passaggio segreto che conduce a una stanza da letto. È da qui che Leona e il suo amato sono fuggiti.

Ulteriori indagini portano alla luce atlanti geografici e un'altra poesia, fornendo finalmente indicazioni concrete sulla destinazione della principessa: Vallontano, un piccolo paesino nella valle dell'Eldrio.

I Protettori tornano al Palazzo Reale e riferiscono le loro scoperte. Il giorno successivo, partono per Vallontano, un pittoresco villaggio rurale, dove cercano di ottenere informazioni interrogando i residenti. La loro ricerca si svolge con un'irruenza non professionale da parte di Salva, che spaventa i passanti con la sua balestra. Tuttavia, questa tattica si rivela efficace, conducendo i Protettori alla rivelazione della posizione dei fuggitivi grazie a una signora spaventata.

Indirizzati dalla signora, i Protettori raggiungono la casa in cui si crede che i fuggitivi si nascondano. Tuttavia avvicinandosi alla casa vedono due persone fuggire via. 

I protettori decidono di investigare all’interno dell’abitazione, ma un incendio improvviso la avvolge, rendendo evidente che qualcuno ha intenzionalmente lanciato dardi infuocati. I Protettori escono precipitosamente, incapaci di localizzare i fuggitivi, ma convinti che siano stati loro a provocare l'incendio.

Disis, grazie alla sua magia, riesce a individuare la posizione esatta della principessa. Lanciando l'incantesimo, i Protettori vengono teletrasportati a poche centinaia di metri dalla casa in fiamme, dove la principessa si nascondeva dietro ad un grosso albero. Quando Don si avvicina a Leona, apparentemente spaventata, l'amante Hakram emerge dal nulla, grazie a un mantello dell'invisibilità.

Hakram minaccia i Protettori, chiedendo di essere lasciato libero o promettendo loro la morte per mano sua. Don cerca di persuaderlo, ma Hakram è deciso all'azione. Tuttavia, prima che possa scatenare il suo attacco, Leona interviene, rivelando la sua gravidanza da Hakram e chiedendo pietà.

Mosso a compassione, il gruppo di Protettori decide di acconsentire alla loro richiesta di libertà. Don, tuttavia, prevede le conseguenze dell'indagine e chiede a Leona un oggetto personale. La principessa gli consegna un ciondolo con l'immagine della madre defunta.

Ritornati a Goldendoor, i Protettori riferiscono all'imperatore una versione distorta della verità. Affermano che i fuggitivi sono periti in mare, e il ciondolo è l'unico oggetto ritrovato della principessa. L'imperatore, furioso non tanto per la presunta morte della figlia ma per il colpo al suo potere, li caccia dal palazzo, gettando Disharta in un futuro incerto.