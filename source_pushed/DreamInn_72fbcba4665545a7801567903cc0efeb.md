# DreamInn

Tag: One-Shot
Data Sessione: November 17, 2023
Giocatori Coinvolti: Arietta Berti, Durso, Grunt Martelcuore, Ken Nataro
Luoghi: Kos, Rogh Liano
Master: Lorenzo

[Arietta Berti](Arietta%20Berti%20adce52afef5f46068374483fcdda54c9.md), [Ken Nataro](Ken%20Nataro%20b2efe30ba9fd49d2a77e104631b0d916.md) e [Durso](Durso%201300f1f2704341b8af557e877374018c.md), quest'ultimo sempre in viaggio tra le sedi della Gilda e presente a Kos per l'occasione, sono stati reclutati per una missione cruciale. Un piccolo villaggio vicino a Rogh Liano è stato attaccato da una tribù di Coboldi, che ha razziato gran parte delle provviste della comunità. I tre valorosi avventurieri hanno risolto la situazione con relativa facilità, individuando il nascondiglio dei Coboldi e sconfiggendoli con destrezza. Al loro ritorno al villaggio, sono stati calorosamente acclamati dai cittadini riconoscenti, impedendogli così di ripartire immediatamente. I tre eroi sono stati invitati nella sola locanda del villaggio, dove hanno goduto di un'accoglienza ospitale. Gli abitanti del villaggio li hanno coperti di ogni gentilezza, offrendo loro un banchetto abbondante, e il locandiere ha persino proposto loro una strana bevanda, considerata la sua specialità.
I tre avventurieri hanno trascorso la serata nella locanda, ritrovandosi a mangiare fino a sazietà. La serata è proseguita con festeggiamenti e conversazioni, portando gli avventurieri ad escludere definitivamente ogni possibilità di ripartire. Alla fine, esausti, hanno chiesto al locandiere una stanza per la notte.
Nel cuore della notte, Arietta è stata svegliata da alcuni goblin intenti a rubare i cuscini dei compagni. Prima che potesse reagire, i goblin sono sfuggiti dalla stanza. Arietta ha prontamente svegliato i suoi compagni, decidendo di investigare. Usciti dalla stanza, si sono ritrovati nel piano superiore della locanda, di fronte a un lungo corridoio con numerose porte numerate, che il locandiere affittava. La loro stanza portava il numero 1.
Durso, con il suo carattere avventuroso, ha provato ad aprire la porta numero 2, ma ha fatto una scoperta sorprendente: la stanza era allagata. Arietta, temendo che l'acqua potesse diventare più profonda, ha legato una corda improvvisata con un lenzuolo intorno alla vita di Durso. Tuttavia, Durso, avanzando nella stanza, è sprofondato nell'acqua, liberandosi involontariamente della corda. La sua immersione ha disturbato tre scheletri impegnati in un insolito spettacolo di nuoto sincronizzato, che hanno subito attaccato il gruppo. Fortunatamente, l'intervento di [Grunt Martelcuore](Grunt%20Martelcuore%20904d4cbd76ee43c29753bdefdc19d019.md) , un amico di Durso della Gilda di Azura, ha contribuito a sconfiggere gli scheletri (nessuno si è chiesto perché Grunt fosse li). La squadra, ora composta da quattro membri, ha lasciato la stanza 2 alle proprie spalle, dirigendosi a esplorare le altre stanze alla ricerca dei goblin ladri di cuscini.
Grunt è entrato nella stanza 3, dove un invitante letto morbido cercava di attirarlo. Tuttavia, Grunt, immune alle lusinghe del letto, si è avvicinato per distruggerlo. A contatto con il letto, questo si è trasformato in un mostro con denti aguzzi, intrappolando Grunt tra le sue fauci. Arietta è intervenuta prontamente, sconfiggendo il mostro letto con i suoi poteri infuocati. Arietta e Durso hanno proseguito esplorando la stanza numero 4, apparentemente ordinaria. Mentre Arietta cercava, ha trovato solo un cuscino, che ha poi ceduto a Durso. Tuttavia, Durso ha colpito Arietta col cuscino, in maniera scherzosa, ma scoprendo che quel cuscino era un'arma straordinaria, tanto da uccidere accidentalmente la compagna. Fortunatamente, il corpo della defunta è scomparso rapidamente, e Arietta si è risvegliata sul suo letto, con un "3" che è diventato un "2" sulla sua testa.
Nel frattempo, Grunt e Ken hanno esplorato la stanza 6, dove una coppia di ratti antropomorfi ha offerto loro tè e biscotti. I topi, apparentemente gentili, hanno concesso a Grunt tutti i biscotti e hanno offerto il tè a Orietta. Tuttavia, il tè ha provocato una reazione strana, facendo comparire una testa di topo sulla schiena di Arietta. Usciti dalla stanza 6, mentre Grunt tentava invano di aprire la stanza 5, la testa di topo di Arietta ha avvertito della presenza di goblin in fondo al corridoio.
Gli avventurieri hanno cercato di raggiungere i goblin, ma una volta terminato il corridoio, si sono ritrovati al punto di partenza, come se il piano su cui si trovavano fosse soggetto a uno strano effetto Pacman. Determinati a continuare l'esplorazione, hanno deciso di indagare nelle stanze rimanenti. Durso ha scoperto una coppia addormentata nella stanza 7, cercando invano di infilarsi tra loro nel letto. Il suo tentativo li ha svegliati, innescando una lite tra i coniugi che si sono trasformati in draghi. Il conflitto si è trasformato in combattimento, e il colpo accidentale di uno dei draghi ha spinto Durso fuori dalla porta. Una volta chiusa la porta, Durso (intento ora a lasciare i propri spazi alla coppia), insieme a Ken, ha esplorato la stanza 8, dove ha trovato un duo comico impegnato in una gara di battute squallide.I comici Pius e Amidao  hanno fatto ridere con una battuta tremenda entrambi gli avventurieri: dalla vergogna per aver riso, entrambi hanno deciso di colpire l’altro. Ancora non soddisfatti, i due sono saliti sul palco, hanno pestato i due comici e li hanno puniti per la loro bassezza artistica trascinandoli nella stanza dei coniugi drago. Una giusta fine per dei pessimi comici!
Nel frattempo, Grunt e Arietta hanno cercato di aprire la stanza 10 senza successo. Arietta, stancata, ha provato a sbloccare la stanza 9, trovando dei tappeti elastici che hanno suscitato il suo divertimento. Grunt, testardo, ha continuato a tentare di aprire la porta 10 per altri 20 minuti, ma alla fine, stanco anche lui, si è allontanato. In quel momento, la porta della stanza 10 si è aperta, rivelando quattro goblin con una quantità abnorme di cuscini in mano. Gli avventurieri hanno seguito i goblin, scoprendo che nel salone della locanda i cuscini erano stati ammassati formando un enorme drago di cuscini. Il soffitto si è dilatato, permettendo al drago di volare sopra di loro e ucciderli uno dopo l'altro con il suo soffio di piume.
Proprio in quel momento, Arietta, Ken e Durso si sono svegliati. Era mattina, e si erano resi conto che avevano sognato l'intera avventura, compreso l'instancabile Grunt. Nonostante il sogno, hanno avvertito mal di testa e stomaco brontolante. Il locandiere ha bussato alla porta, chiedendo di entrare. Una volta dentro, ha chiuso la porta dietro di sé, si è scusato con gli avventurieri e ha spiegato che nella bevanda della sera precedente erano finite alcune foglie di una sostanza potentissima, utilizzata solo a scopo personale. Infastiditi dalla rivelazione, i tre Protettori hanno deciso di rimproverare il distratto locandiere con una serie di botte ben meritate.